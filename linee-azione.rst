LINEE D’AZIONE E MODALITÀ ATTUATIVE
===================================

Seguendo il modello di cambiamento proposto le linee di azione e gli interventi progettuali si svilupperanno in quattro direzioni fondamentali: **Tecnologie digitali** e **infrastrutture**, **Modello dati**, **Digital Workplace** ed **Employee Experience**.

In questa sezione del piano verranno descritte in maniera più approfondita i quattro ambiti di intervento individuati:

1. 	**Tecnologie digitali e le infrastrutture**: descriverà le caratteristiche principali che tali strumenti dovranno possedere per costituire un sistema resiliente, affidabile e sicuro sul quale poggiare l’intero piano;
2. 	**Modello dati**: fornirà gli elementi caratterizzanti sul modello di gestione e valorizzazione dei dati che si intende adottare; 
3. 	**Digital Workplace**: fornirà una rappresentazione del cosiddetto portafoglio di innovazione ovvero il programma in cui saranno inseriti i progetti di supporto alla gestione del cambiamento quali l’introduzione di nuovi modelli di lavoro, lo sviluppo dei nuovi servizi, il ridisegno degli spazi fisici, il nuovo layout della postazione del dipendente, l’introduzione di strumenti di collaborazione che incentivino il lavoro in e tra gruppi, l’adozione di strumenti, soluzioni e piattaforme abilitanti;
4. 	**Employee experience**: descriverà la strategia di riferimento basata sul principio **“user-driven”** che attraverso una piattaforma di riferimento specifica contenente metodologie, approcci e strumenti per il ridisegno dei processi interni, indirizzerà le attività propedeutiche allo sviluppo della cultura digitale dei dipendenti anche attraverso una strategia di coinvolgimento ed incoraggiamento alla partecipazione.

Il Piano contiene una descrizione di alto livello di tutti gli interventi progettuali che si intende adottare per ciascuno degli ambiti sopra elencati e il Piano Triennale per l’Informatica 2020-2022, che sarà reso disponibile entro il prossimo 30 novembre, conterrà i dettagli degli obiettivi, delle modalità attuative individuate, dei tempi di attuazione, dei responsabili progettuali di ciascuna linea di azione connessa al piano.

Il Piano Triennale seguirà le medesime modalità di pubblicazione utilizzate per il Piano Triennale AgID e sarà quindi aggiornato a scorrimento per il triennio successivo entro il 30 novembre di ogni anno.

.. toctree::
   :maxdepth: 1
   
   tecnologie.rst
   modello-dati.rst
   digital-workplace.rst
   employee-experience.rst
