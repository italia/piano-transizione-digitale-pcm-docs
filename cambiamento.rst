Gestione del cambiamento
========================

La gestione del cambiamento descritta in questo paragrafo è di tipo organizzativo e rappresenta fedelmente la concezione del cambiamento come progresso attraverso il quale la Presidenza del Consiglio dei ministri intende modificare la condizione presente in una futura con l’obiettivo di accrescere l’efficacia interna.	

Il percorso di gestione del cambiamento prevede lo sviluppo delle seguenti linee di azione.

.. figure:: /images/figura1.png
   :alt: Framework di gestione del cambiamento
   :scale: 60 %

   *Framework di gestione del cambiamento*
 
 
Il modello per guidare il cambiamento
~~~~~~~~~~~~~~~~~~~~~~~~~~~~~~~~~~~~~

Nelle organizzazioni di oggi, il cambiamento è costante. Che l’evoluzione riguardi processi, tecnologie, struttura dell'organizzazione o qualcos'altro, ogni cambiamento influisce sul modo in cui i singoli dipendenti svolgono il proprio lavoro. Il successo del cambiamento dipende dal successo della gestione dello stesso nell'incoraggiare le persone ad abbracciare, adottare ed utilizzare il rinnovamento richiesto.

Mentre il cambiamento avviene una persona alla volta, i processi e gli strumenti possono aiutare a facilitarne l’attuazione tra gruppi e organizzazioni. Senza un approccio strutturato, gli strumenti di gestione del cambiamento sono spesso limitati solo alla comunicazione e alla formazione.

Il cambiamento è un processo complesso e difficile, ed è inevitabile. Il motivo più comunemente citato per il fallimento del progetto è determinato dal fatto che le organizzazioni spesso investono più nel lato tecnico che nel guidare le persone coinvolte.

Il primo passo nella gestione di qualsiasi tipo di cambiamento organizzativo è capire come gestire la trasformazione che sta vivendo un singolo individuo. Promuovere il cambiamento di successo nelle persone e nelle organizzazioni richiede nuove idee, nuovi modelli e nuovi strumenti.

Il modello adottato [2]_ per la gestione del cambiamento in PCM è articolato in tre fasi:

1) 	Preparazione al cambiamento
2) 	Gestione del cambiamento
3) 	Rinforzo del cambiamento

Durante la prima fase del processo di gestione del cambiamento sarà definita la strategia, sarà costituito il gruppo di gestione e sarà sviluppato il modello di sponsorship.

In considerazione dell’organizzazione estremamente articolata della PCM e del livello di autonomia dei vari Dipartimenti sarà fondamentale abilitare il cambiamento attraverso un approccio strutturato che mitighi la resistenza delle persone attraverso i seguenti pilastri di gestione:

.. figure:: /images/figura2.png
   :alt: Gestione del cambiamento
   :scale: 60 %

   *Gestione del cambiamento*
   
Inoltre, sarà necessario definire le responsabilità e i ruoli per la guida della governance del percorso di cambiamento descritte nel seguente diagramma organizzativo:

.. figure:: /images/figura3.png
   :alt: Organizzazione governance del cambiamento
   :scale: 60 %

   *Organizzazione governance del cambiamento*
 
 
Per supportare l’intera organizzazione in questa fase sarà costituito un apposito Team di lavoro, coincidente con quello che coadiuva il Responsabile della Transizione al Digitale, che costituirà un costante riferimento in tutte le fasi di attuazioni del presente piano e che, all’occorrenza, potrà attivare il reperimento di eventuali competenze complementari.
   
.. [2] Prosci ADKAR® https://www.prosci.com/