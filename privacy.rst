PRIVACY
=======

L’approccio che si è scelto di seguire nella redazione di questo piano rispetto al tema della privacy è quello delle “Privacy Enabling Technologies”, che del concetto di “Privacy by design” ne costituiscono il fondamento: “*I sistemi informativi e i programmi informatici sono configurati riducendo al minimo l’utilizzazione di dati personali e di dati identificativi, in modo da escluderne il trattamento quando le finalità perseguite nei singoli casi possono essere realizzate mediante, rispettivamente, dati anonimi od; opportune modalità che permettano di identificare l’interessato solo in caso di necessità*”.

Il tema della protezione dei dati “by design” rafforza questo approccio costituendone di fatto il  futuro.  Secondo  il  Regolamento  europeo  qualsiasi  progetto  (sia  esso  strutturale o concettuale) è necessario che sia realizzato considerando sin dal project design, sin dalla fase di progettazione la riservatezza e la protezione dei dati personali.

Un aspetto che è stato particolarmente curato in questo piano riguarda la stretta connessione degli aspetti relativi alla privacy con il Catalogo processi e procedimenti, che consentirà una costante disponibilità di informazioni al DPO della PCM.

Al fine di sfruttare con la massima efficacia tutti gli strumenti di controllo e protezione offerti dalle moderne tecnologie, soprattutto quelle “cloud native”, e di mantenere il controllo sui dati durante il loro ciclo di vita, sarà opportuno adottare un sistema puntuale di classificazione in grado di assegnare specifici valori di riservatezza definiti da ciascun dipartimento della PCM.
